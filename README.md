# 3h-ergasia-dte60

Η Αναπτυξιακή Εταιρία της Περιφέρειας Νοτίου Αιγαίου έχει προκηρύξει μια
μελέτη με στόχο να ενισχυθεί η βιώσιμη τουριστική ανάπτυξη των λιγότερο
τουριστικώς ανεπτυγμένων νησιών (δηλαδή τα νησιά εκτός της Ρόδου και
της Κω) και να αναπτυχθούν νέα τουριστικά προϊόντα (εναλλακτικές μορφές
τουρισμού).
Σε αυτά τα πλαίσια καλείστε να συντάξετε μια πρόταση συμβουλευτικού
χαρακτήρα, που θα αναφέρεται σε ένα συγκεκριμένο, σχετικά απομονωμένο
και μη-ανεπτυγμένο τουριστικά νησί ή σύμπλεγμα νησιών της Δωδεκανήσου
(για παράδειγμα, Καστελόριζο, Κάρπαθος - Κάσος, αρχιπέλαγος Λειψών,
κλπ.), και θα είναι διαθέσιμη σε όλους όσους ενδιαφέρονται να αναπτύξουν
τέτοιες μορφές τουρισμού. Τα σημεία που πρέπει να αναπτυχθούν είναι τα
ακόλουθα:
1. Συζήτηση, μέσω βιβλιογραφικής ανασκόπησης, (α) της σύνδεσης των
εναλλακτικών μορφών τουρισμού με τη βιώσιμη τουριστική ανάπτυξη
και (β) των βασικών απαιτούμενων προϋποθέσεων για την ανάπτυξη
τους.
2. Επιλογή συγκεκριμένης περιοχής και αιτιολόγηση της επιλογής αυτής,
λαμβάνοντας υπόψιν τα χαρακτηριστικά της περιοχής, τις υποδομές,
την υφιστάμενη τουριστική ζήτηση και τις υφιστάμενες μορφές τουρισμού. Αξιολογήστε τη δυναμική της περιοχής ως προς την ικανότητα
της να υποστηρίξει και να αναπτύξει εναλλακτικές μορφές τουρισμού
μέσω μιας SWOT ανάλυσης.
3. Αιτιολογημένη πρόταση για την ανάπτυξη συγκεκριμένης μορφής (ή
συγκεκριμένων μορφών) εναλλακτικού τουρισμού. Η πρόταση θα
πρέπει να είναι βασισμένη στα συμπεράσματα των ενοτήτων 1 και 2,
και στις διεθνείς τάσεις ως προς τη ζήτηση συγκεκριμένων μορφών
εναλλακτικού τουρισμού.
4. Ανάλυση του ρόλου των τοπικών κοινοτήτων και προτεινόμενες μορφές συνεργασίας μεταξύ των εμπλεκομένων στην υλοποίησή τους
φορέων.
